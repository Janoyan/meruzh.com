<!DOCTYPE html>
<html>
<head>
    <!-- Google tag (gtag.js) -->
    <script async src="https://www.googletagmanager.com/gtag/js?id=G-JGJSF7C84Y"></script>
    <script>
      window.dataLayer = window.dataLayer || [];
      function gtag(){dataLayer.push(arguments);}
      gtag('js', new Date());

      gtag('config', 'G-JGJSF7C84Y');
    </script>

    <title>ՄՈՒՏՔ ԱՅԼ ԿԱՅՔԻ ՄԻՋՈՑՈՎ</title>
    <meta charset="utf-8"/>
    <meta name="viewport" content="width=device-width,minimum-scale=1,initial-scale=1,maximum-scale=1"/>
    <meta property="og:site_name" content="meruzh.com"/>
    <meta property="og:type" content="article"/>
    <meta property="article:published_time" content="2020-08-16T00:00:00.000Z"/>
    <meta name="title" content="ՄՈՒՏՔ ԱՅԼ ԿԱՅՔԻ ՄԻՋՈՑՈՎ"/>
    <meta property="og:title" content="ՄՈՒՏՔ ԱՅԼ ԿԱՅՔԻ ՄԻՋՈՑՈՎ"/>
    <meta name="description"
          content="Հաճախ տարբեր կայքերում և հավելվածներում կարելի է հանդիպել «Մուտք այլ կայքի միջոցով» կոճակների։ Փորձենք հասկանալ ինչի համար են նախատեսված այդ կոճակները, դրանց օգտակարությունը, դրանցից բխող տեղեկատվական վտանգները և այդ վտանգներից պաշտպանվելու եղանակները։"/>
    <meta property="og:description"
          content="Հաճախ տարբեր կայքերում և հավելվածներում կարելի է հանդիպել «Մուտք այլ կայքի միջոցով» կոճակների։ Փորձենք հասկանալ ինչի համար են նախատեսված այդ կոճակները, դրանց օգտակարությունը, դրանցից բխող տեղեկատվական վտանգները և այդ վտանգներից պաշտպանվելու եղանակները։"/>
    <meta property="og:url" content="https://meruzh.com/articles/login-with-social-account-arm"/>
    <meta property="al:web:url" content="https://meruzh.com/articles/login-with-social-account-arm"/>
    <meta property="og:image" content="/images/cba-1.jpg"/>
    <meta property="article:author" content="Meruzh Janoyan"/>
    <meta name="author" content="Meruzh Janoyan"/>
    <meta name="robots" content="index,follow,max-image-preview:large"/>
    <meta name="referrer" content="unsafe-url"/>
    <meta property="twitter:title" content="ՄՈՒՏՔ ԱՅԼ ԿԱՅՔԻ ՄԻՋՈՑՈՎ"/>
    <meta name="twitter:site" content=""/>
    <meta property="twitter:description"
          content="Հաճախ տարբեր կայքերում և հավելվածներում կարելի է հանդիպել «Մուտք այլ կայքի միջոցով» կոճակների։ Փորձենք հասկանալ ինչի համար են նախատեսված այդ կոճակները, դրանց օգտակարությունը, դրանցից բխող տեղեկատվական վտանգները և այդ վտանգներից պաշտպանվելու եղանակները։"/>
    <meta name="twitter:image:src" content="/images/cba-1.jpg"/>
    <meta name="twitter:card" content="summary_large_image"/>
    <meta http-equiv="content-language" content="hy">

    <script src="https://cdnjs.cloudflare.com/ajax/libs/date-fns/4.1.0/cdn.min.js" integrity="sha512-bz58Sg3BAWMEMPTH0B8+pK/+5Qfqq6b2Ho2G4ld12x4fiUVqpY8jSbN/73qpBQYFLU4QnKVL5knUm4uqcJGLVw==" crossorigin="anonymous" referrerpolicy="no-referrer"></script>

    <link rel="icon" href="/images/jan.jpeg" type="image/jpeg">
    <link rel="stylesheet" href="/styles.css?jan_v=1759175885">
    <script src="/script.js?jan_v=1759175885"></script>
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Roboto:wght@700&display=swap" rel="stylesheet">
    <link href='https://fonts.googleapis.com/css?family=Roboto' rel='stylesheet'>
    <link href="https://fonts.googleapis.com/css2?family=Roboto:wght@100&display=swap" rel="stylesheet">
</head>
<body>
<div id="container" class="active">
    <div class="wrapper">
        <h1>Մուտք այլ կայքի միջոցով</h1>
        <img alt="" src="/images/cba-1.jpg">

        <p>Հաճախ տարբեր կայքերում և հավելվածներում կարելի է հանդիպել «Մուտք այլ կայքի միջոցով» կոճակների։ Առավել հաճախ հանդիպողներն են՝ մուտք Գուգլի, Ֆեյսբուքի, Թվիթերի և նմանատիպ հայտնի կայքերի միջոցով։ Փորձենք հասկանալ ինչի համար են նախատեսված այդ կոճակները, դրանց օգտակարությունը, դրանցից բխող տեղեկատվական վտանգները և այդ վտանգներից պաշտպանվելու եղանակները։</p>

        <h2>Նպատակը</h2>
        <h3>Եվ այսպես ինչի՞ համար են վերոնշյալ կոճակները։</h3>
        <p>Դրանք հնարավորություն են տալիս հավելվածներին և վեբ կայքերին նույնականացնել օգտատիրոջը։</p>
        <img alt="" src="/images/cb-2.gif" style="max-width: 100px">

        <h3>Ո՞վ է օգտատերը։</h3>
        <p>Երբ դուք օգտվում եք որևէ հավելվածից կամ վեբ կայքից, դուք ավտոմատ կերպով դառնում եք այդ հավելվածի օգտատերը։ Նույնիսկ եթե ձեր տվյալները դեռ հայտնի չէ տվյալ հավելվածին մեկ է դուք այդ հավելվածի օգտատեր եք համարվում</p>
        <img alt="" src="/images/cb-3.gif" style="max-width: 100px">

        <h3>Ինչի՞ համար է անհրաժեշտ նույնականացումը։</h3>
        <p>Կախված հավելվածներից կամ վեբ կայքերից, նույնականացումը կարող է տարբեր նպատակների համար ծառայել։ Օրինակ դուք մուտք եք գործում ձեր էլ. Հասցե որպեսզի կարողանաք տեսնել ձեր նամակները, կամ մուտք եք գործում տարբեր առեվտրային կայքեր որպեսզի կայքը կարողանա նույնականացնել ձեզ և գնված ապրանքները ուղարկի ձեր հասցեին։</p>
        <img alt="" src="/images/cb-4.gif" style="max-width: 100px">

        <h3>Ի՞նչ նույնականացման ձևեր գոյություն ունեն</h3>

        <p>1.Նույնականացման հիմնական տարածված ձևը դա այն է երբ օգտատիրոջից պահանջվում է իր անձնական տվյալները մուտք անել համակարգ։ Օգտատերը սեղմում է «գրանցվել» կոճակը, հայտնվում գրանցման համար նախատեսված էջում, գրում իր անձնական տվյալները, ստեղծում է գաղտնաբառ, հաստատում է ներկայացված էլ.հասցեն կամ հեռախոսահամարը։ Այնուհետև նա պետք է կատարի ևս մեկ քայլ նույնականացված օգտատեր դառնալու համար։ Պետք է մուտք գործի համակարգ։ Օգտագործելով էլ. Հասցեն, հեռախոսահամար կամ օգտանուն և իր կողմից ստեղծված գաղտնաբառը օգտատերը կարողանում է մուտք գործել համակարգ։ Ահա և վերջ նա արդեն նույնականացված օգտատեր է, հավելվածը արդեն ունի նրա կողմից մուտքագրված տվյաները իր տվյալների բազայում։</p>
        <img alt="" src="/images/cb-5.gif" style="max-width: 500px">

        <p>2. Վերոնշյալ քայլերից խուսափելու համար ստեղծվել է մուտք այլ կայքի միջոցով գաղափարը, որը թույլ է տալիս ստանալ նույն արդյունքը առանց օգտատիրոջը այդքան նեղություն տալու։ Այս եղանակով նույնականացվելու համար օգտատիրոջից պահանջվում է ընդամենը մի քանի հպում համապատասխան կոճակներին։ Կարճ ներկայացնենք թե ինչպես է այս երկրորդ եղանակը աշխատում։</p>
        <img alt="" src="/images/cb-6.gif" style="max-width: 500px">

        <div class="divider">***</div>
        <h3>Ընկերություններ</h3>
        <p>Եվ այսպես ինչպես գիտենք գոյություն ունեն մի շարք հայտնի ՏՏ ընկերություններ որոնք այս ոլորտում առաջատար են։ Խոսքը Գուգլի, Ֆեյսբուքի, Ամազոնի և այլ նմանատիպ մեծ ընկերությունների մասին է։ Այս ընկերությունները ունեն բավականին մեծ հեղինակություն և վստահություն ժամանակակից աշխարհում։ ՏՏ ոլորտում տեղի ունեցող հիմնական մեծ իրադարձությունները գրեթե միշտ կապված են նրանց հետ։</p>
        <img alt="" src="/images/cb-7.gif" style="max-width: 700px">
        <p>Եվ այսպես, այսպիսի մի շարք ընկերություններ օգտվելով իրենց ձեռքբերված հեղինակությունից և վստահությունից, այլ կայքերին տալիս են հնարավորություն նույնականացնել օգտատերերին իրենց տվյալների բազայի հիման վրա։</p>

        <h3>ԻՆչպե՞ս է աշխատում մուտքը այլ կայքի միջոցով</h3>
        <p>Այլ կայքերի միջոցով մուտքի սխեման շատ պարզ է, այն կատարվում է հետևյալ հերթականությամբ՝</p>
        <ul>
            <li>Օգտատերը բացում է հավելվածը կամ վեբ կայքը տեսնում է «Մուտք այլ կայքի միջոցով» կոճակը</li>
            <li>Սեղմելով այդ կոճակը նա հայտնվում է նշված «այլ» կայքում</li>
            <li>Այնուհետև տվյալ «այլ» կայքը փորձում է նույնականացնել օգտատիրոջը</li>
            <li>Նույնականացնելուց հետո կայքը հարցնում է արդյո՞ք համաձայն եք, որ ձեր տվյալները փոխանցվի այս կայքին կամ հավելվածին և ցուցադրում է բոլոր այն տվյալները որոնք պատրաստվում է փոխանցել։</li>
            <li>Այս քայլում սովորաբար օգտատերը բացի այո կամ ոչ պատասխանելուց հնարավորություն է ունենում նշել միայն այն տվյալները որոնք ցանկանում է, որ փոխանցվեն։</li>
            <li>Օգտատիրոջ անհամաձայնության դեպքում մուտքը չեղարկվում է և նրա տվյալները չեն փոխանցվում</li>
            <li>Համաձայնվելու դեպքում` նշված տվյալները փոխանցվում են և օգտատերը տեղափոխվում է սկզբնական կայք/հավելված արդեն նույնականացված վիճակում։</li>
        </ul>

        <h3>Մուտք Ֆեյսբուքի միջոցով</h3>
        <p>Որպես օրինակ ուսումնասիրենք «Մուտք ֆեյսբուքի միջոցով» նույնականացման եղանակը։ Ահա քայլերի հերթականությունը որը տեղի է ունենում.</p>
        <img alt="" src="/images/cb-8.gif" style="max-width: 700px">

        <p>1. Օգտատերը բացում է հավելվածը որտեղ առկա է «մուտք ֆեյսբուքի միջոցով» կոճակը</p>
        <p>2. Սեղմելով այդ կոճակը նա հայտնվում է մի էջում, որի պարունակությունը հետևյալն է՝ ներկայացած են հավելվածի անունը, տարբերանշանը, տվյալների ցանկը որոնք հասանելի են լինելու տվյալ հավելվածին, հաստատման և վերադարձի կոճակները</p>
        <p>3. Սեղմելով հաստատման կոճակը օգտաերը հայտնվում է մի էջում, որտեղ կարող է սահմանափակել իր այն տվյալների և թույլտվությունների հասանելիությունը որոնք չի ուզում, որ Ֆեյսբուքը փոխանցի հավելվածին։</p>
        <p>4. Այժմ նույնականացումը ավարտելու համար անհրաժեշտ է հաստատել մուտքը սեղմելով հաստատման կոճակը։</p>
        <p>Այսպիսով օգտատերը վերադառնում է սկզբնական հավելվածը արդեն նույնականացված տվյալներով և կախված հավելվածից կարող է հայտնվել տարբեր էջերում։</p>
        <div class="divider">***</div>

        <h2>Հաճախ տրվող հարցեր</h2>
        <p>Հարց 1. <span class="bold">Բացի տեղեկատվության արտահոսքի վտանգից, ինչպիսի՞ վտանգներ է պարունակում մուտքի նշված եղանակը</span>։</p>
        <p>Գոյություն ունեն այնպիսի կայքեր և հավելվածներ, որոնց նպատակը որևէ սոցիալական կայքում որոշակի գործողություն կատարելն է։</p>

        <p>Օրինակ կան հավելվածներ որոնք կառավարում են Ֆեյսբուքի էջերը, ստեղծելով հրապապակումներ, գովազդներ ինչպես նաև պատասխանում են որոշակի նամակների։ Այսպիսի կայքերը և հավելվածները նույնականացման ժամանակ, բացի որոշակի անձնական տվյալներ վերցնելուց փորձում են նաև վերցնել թույլտվություն թվարկված գործողությունները կատարելու համար։</p>

        <p>Այսպիսով ստացվում է, որ դուք տալով այդ թույլտվությունները համաձայնվում եք նրա հետ, որ առանց ձեր իմացության այդ հավելվածը օրինակ կարող է որևէ բան հրապարակել ձեր էջում։</p>

        <p>Սա նշանակում է, որ պետք է տալ այդպիսի թույլտվություններ միայն վստահելի կայքերին, քանի որ հակառակ դեպքում հավանականությունը շատ մեծ է, որ ֆեյսբուքյան հաշիվը կհայտնվի ինչ-որ անհայտ հավելվածի տրամադրության տակ, որը կկարողանա անել նրա հետ որոշակի անցանկալի գործողություններ։</p>
        <img alt="" src="/images/cb-10.gif" style="max-width: 300px">

        <p>Հարց 2. <span class="bold">Կա՞ արդյոք կայքերին և հավելվածներին վերահսկող համակարգ, որը թույլ չի տա չարաշահել օգտատերերի վստահությունը։</span></p>
        <p>Յուրաքանչյուր սոցիալական կայք, որը տրամադրում է իր օգտատերերի տվյալները այլ հավելվածներին և կայքերին ունի իր վերահսկող թիմը, ովքեր վերահսկում են բոլոր այն տվյալները և թույլտվությունները որոնք այլ հավելվածները փորձում են վերցնել։</p>

        <p>Հարց 3. <span class="bold">Հնարավո՞ր է արդյոք չեղարկել արդեն հաստատված մուտքը։</span></p>
        <p>Այո, օգտատերը ունի հնարավորություն ղեկավարելու հավելվածների ցանկը։ Դա կարելի է անել մուտք գործելով սոցիալական կայքի հաշիվ և բացելով կցված հավելվածների բաժինը։</p>

        <p>Հարց 4. <span class="bold">Ինչպե՞ս հասկանալ եթե հավելվածը չարաշահում է վստահությունը և վերցնում է այնպիսի տվյալներ կամ թույլտվություններ, որոնք պարտադիր չեն որ իրեն հասանելի լինեն։</span></p>
        <p>Անհրաժեշտ է, որ օգտատերը հստակ իմանա, թե ինչի համար է մուտք գործում հավելված և ինչ հնարավորություններ է տրամադրելու այդ հավելվածը իրեն։ Եթե օրինակ այնպիսի հավելված է, որտեղ օգտատիրոջ հեռախոսահամարը էական չէ, սակայն հավելվածը փորձում է վերցնել այն, ապա դա մեծ հավանականությամբ կարող է վստահության չարաշահում լինել։</p>
        <img alt="" src="/images/cb-11.gif" style="max-width: 300px">
        <p>Այս դեպքում խորհուրդ է տրվում կամ չեղարկել մուտքը կամ արգելել բոլոր այն տվյալների փոխանցումը որը կասկած է առաջացնում։</p>

        <p>Հարց 5. <span class="bold">Եթե առկա են մուտքի տարբեր եղանակներ, անվտանգության տեսանկյունից որն է ավելի նախընտրելի։</span></p>

        <p>Անվտանգության տեսանկյունից իհարկե ավելի նախընտրելի է մուտքի և գրանցման հիմնական եղանակը, որտեղ բոլոր տվյալները ներմուծվում է օգտատիրոջ կողմից և չկա ոչ մի կապ օգտատիրոջ սոցիալական կայքերի հետ։ Այս դեպքում ընդամենը պետք է լինել ուշադիր և չներմուծել այնպիսի տվյալներ, որոնք ցանկալի չէ, որ հայտնվի այլ մարդկանց կամ ընկերությունների ձեռքը։</p>

        <p>Սակայն այս եղանակը ունի թերություն, այն ժամանակատար է և օգտատերերից պահանջում է որոշակի գործողությունների կատարում։ Մարդկանց համար ավելի հարմար է մուտք գործել կամ գրանցվել ընդամենը մեկ հպումով քան լրացնել անձնական տվյալների անվերջ դաշտերը։ Հաշվի առնելով այս փաստը խորհուրդ է տրվում ցանկության դեպքում օգտվել մուտքի կարճ եղանակից, սակայն չմոռանալով <span class="bold">վերանայել</span> և անհրաժեշտության դեպքում <span class="bold">սահմանափակել</span> փոխանցվող տվյալները և թույլտվությունները։</p>


    </div>
</div>

</body>
</html>
